# Algemene voorwaarden

# Opinionated

Deze algemene voorwaarden zijn van toepassing op alle aanbiedingen en overeenkomsten
die daaruit voortvloeien tussen Opinionated te Utrecht, Kamer van Koophandel 80404243
en haar wederpartijen (“Opdrachtgever”).

Bepalingen of voorwaarden gesteld door Opdrachtgever die afwijken van, of niet
voorkomen in, deze algemene voorwaarden zijn voor Opinionated alleen bindend indien en
voor zover dat uitdrukkelijk schriftelijk is aanvaard.

## 1. Offerte en aanvaarding

1.1. Opinionated stelt een offerte op waarin Opinionated aangeeft welke werkzaamheden
(“de Diensten”) Opinionated aanbiedt te verrichten, wat bij de Diensten inbegrepen is en
welk bedrag daarvoor verschuldigd zal zijn. Uitsluitend de in de offerte aangegeven
omschrijving van de Diensten is bindend.
1.2. In het algemeen omvatten de Diensten het ontwerpen en programmeren van websites,
online diensten, software, layouts, vormgeving ("Werken") en al hetgeen samenhangt met
de grafische ontwikkeling hiervan. Andere werkzaamheden worden alleen verricht indien dit
in de offerte vermeld is.
1.3. Een offerte is geheel vrijblijvend en geldig tot 30 dagen na verzending, tenzij anders
aangegeven in de offerte. Opinionated kan nimmer verplicht worden een aanvaarding na
deze periode aan te nemen, maar indien Opinionated daartoe overgaat, is de offerte alsnog
aanvaard.
1.4. De overeenkomst komt tot stand op het moment waarop de mededeling inhoudende
aanvaarding van de offerte door Opdrachtgever wordt ontvangen door Opinionated. De
offerte dient door Opdrachtgever te worden ondertekend en schriftelijk of per e-mail te
worden geretourneerd.
1.5. Indien Opdrachtgever niet expliciet aangeeft akkoord te gaan met de offerte, maar er
desondanks mee instemt, of die indruk wekt, dat Opinionated werkzaamheden verricht die
binnen de omschrijving van de Diensten vallen, dan wordt de offerte als aanvaard
beschouwd. Dit geldt ook wanneer Opdrachtgever Opinionated verzoekt bepaalde
werkzaamheden te verrichten zonder een formele offerte af te wachten.
1.6. Het wijzigen van de Diensten is alleen mogelijk met instemming van beide partijen,
behoudens voor zover elders in deze voorwaarden anders is bepaald.Opinionated zal
verzocht meerwerk tegen het gebruikelijke uurtarief verrichten. Vooraf zal worden
aangegeven dat sprake is van meerwerk.
1.7. Indien een goede uitvoering van de Diensten dit vereist, heeft Opinionated het recht
bepaalde werkzaamheden te laten verrichten door derden. Opinionated is en blijft naar
Opdrachtgever toe de verantwoordelijke.


## 2. Uitvoering van de Diensten

2.1. Nadat de overeenkomst tot stand is gekomen zullen de Diensten zo spoedig mogelijk
door Opinionated uitgevoerd worden conform de offerte, daarbij rekening houdend met
redelijke wensen van Opdrachtgever.
2.2. Opdrachtgever is gehouden al datgene te doen en laten wat redelijkerwijs wenselijk en
nodig is om een juiste en tijdige uitvoering van de Diensten mogelijk te maken. In het
bijzonder draagt Opdrachtgever er zorg voor dat alle gegevens, waarvan Opinionated
aangeeft dat deze noodzakelijk zijn of waarvan de Opdrachtgever redelijkerwijs behoort te
begrijpen dat deze noodzakelijk zijn voor het uitvoeren van de Diensten, tijdig aan
Opinionated worden verstrekt.
2.3. Opdrachtgever zal Opinionated toegang geven tot alle plaatsen, diensten en accounts
onder haar beheer (zoals webhostingaccounts) die Opinionated redelijkerwijs nodig heeft
om de Diensten te leveren. In bijzondere gevallen kan worden afgesproken dat
Opdrachtgever zelf de benodigde data plaatst of aanpassingen doorvoert aan deze diensten
of accounts.
2.4. Opinionated garandeert dat de Diensten zorgvuldig, degelijk en zo goed mogelijk
worden uitgevoerd.Indien een goede uitvoering van de Diensten dit vereist, heeft
Opinionated het recht bepaalde werkzaamheden te laten verrichten door derden.
Opinionated is en blijft naar Opdrachtgever toe de verantwoordelijke.
2.5. Opinionated is gerechtigd, maar nimmer verplicht, de juistheid, volledigheid of
samenhang van de aan hem ter beschikking gestelde bronmaterialen, eisen of specificaties
te onderzoeken en bij constatering van eventuele onvolkomenheden de overeengekomen
werkzaamheden op te schorten tot het moment dat Opdrachtgever de betreffende
onvolkomenheden heeft weggenomen.
2.6. Opinionated heeft het recht de Diensten (tijdelijk) niet of beperkt te leveren als
Opdrachtgever ter zake van de overeenkomst een verplichting tegenover Opinionated niet
na komt dan wel in strijd handelt met deze algemene voorwaarden.
2.7. Opinionated zal zich inspannen bij een verzoek van Opdrachtgever zo snel mogelijk te
reageren, maar kan geen concrete toezeggingen over tijden doen, tenzij anders afgesproken
in de offerte.

## 3. Hosting

3.1. Indien de Dienst strekt tot de het hosten van een Werk zal Opinionated zich inspannen
om bij verandering van dienstverlening door derden de betreffende Diensten aan te passen
om ongestoorde voortzetting zo veel mogelijk te realiseren. De kosten hiervoor worden als
meerwerk gefactureerd aan Opdrachtgever.
3.2. Indien Opinionated geen partij is bij levering van de in het vorige lid bedoelde Diensten,
kan Opinionated niet garanderen dat de wederpartijen bij deze leveringscontracten op enig
moment toestaan dat een Dienst geleverd wordt zoals gewenst door Opdrachtgever.
Hetzelfde geldt indien relevante wet- of regelgeving levering van een Dienst bemoeilijkt of
onmogelijk maakt.

## 4. Domeinnaam

4.1. Tenzij anders overeengekomen is Opinionated geen partij bij de levering van diensten
zoals domeinnamen die Opdrachtgever afsluit ten behoeve van beschikbaarstelling van


Werken of van andere overeengekomen Diensten, ook niet indien deze Diensten verwijzen
naar domeinnamen of andere beschikbaarstelling waarbij dergelijke diensten relevant zijn.

## 5. Ontwikkelen van Werken

5.1. Met betrekking tot het ontwikkelen, configureren en/of aanpassen van Werken zoals
websites, applicaties, lay-out, databestanden, software, documentatie, adviezen, rapporten,
analyses, ontwerpen, teksten, foto’s, films, geluidsopnamen, afbeeldingen, audiovisueel
materiaal, logo’s of huisstijlen (hierna: “Werken”), geldt het in dit artikel bepaalde.
5.2. Opinionated geeft geen garanties ten aanzien van functioneren bij gebruik van niet-
courante of verouderde besturingssystemen, browsers, plugins, scripts, overige software, en
hardware tenzij in de offerte anders is vermeld.
5.3. Opinionated is gerechtigd, maar nimmer verplicht, de juistheid, volledigheid of
samenhang van de aan hem ter beschikking gestelde bronmaterialen, eisen of specificaties
te onderzoeken en bij constatering van eventuele onvolkomenheden de overeengekomen
werkzaamheden op te schorten tot het moment dat Opdrachtgever de betreffende
onvolkomenheden heeft weggenomen.
5.4. Indien een Dienst vereist dat Opdrachtgever bronmaterialen aan Opinionated levert
staat Opdrachtgever er te allen tijde voor in dat hij beschikt over alle licenties die
noodzakelijk zijn voor de verstrekking aan en het bedoelde gebruik door Opinionated.
Opdrachtgever vrijwaart Opinionated van claims van derden ten aanzien van schending van
deze rechten.
5.5. Opinionated heeft, tenzij anders overeen gekomen, het recht gebruik te maken van
afbeeldingen, software en componenten van derden, inclusief stockfoto’s en open source
software, bij de ontwikkeling, configuratie of aanpassing van Werken.
5.6. Na oplevering ligt de verantwoordelijkheid op een correcte naleving van de betreffende
licenties van derden bij het gebruik van de ontwikkelde Werken bij Opdrachtgever.
Opinionated zal Opdrachtgever afdoende informeren over de van toepassing zijnde
licentievoorwaarden.
5.7. Opdrachtgever vrijwaart Opinionated voor aanspraken van derden betreffende
installatie en licenties van de software, behoudens voor zover de aanspraken het gevolg zijn
van informatie of licenties geleverd door Opinionated.
5.8. Opinionated zal de werken op een passende wijze elektronisch beschikbaar stellen.
5.9. Opinionated zal de bronbestanden (zoals, maar niet beperkt tot, PSD, HTML/CSS of
PHP-code) van geleverde Werken aan Opdrachtgever ter beschikking stellen.
5.10. Opinionated zal bronbestanden van de Werken bewaren zolang Opinionated Diensten
voor Opdrachtgever verricht, of het aannemelijk is dat Opinionated Diensten voor
Opdrachtgever zal verrichten. Opinionated is gerechtigd na deze periode de bronbestanden
te verwijderen. Indien Opdrachtgever pas na deze periode vervolgopdrachten ten aanzien
van deze Werken geeft, is Opinionated gerechtigd kosten in rekening te brengen voor het
herontwikkelen, herstellen of terughalen van deze bronbestanden.

## 6. Oplevering en aanvaarding

6.1. Opinionated zal te ontwikkelen of aan te passen Werken of gedeelten daarvan
opleveren wanneer deze in haar professionele opinie voldoen aan de specificaties of
geschikt is voor gebruik.
6.2. Opdrachtgever dient vervolgens binnen 30 dagen na oplevering het opgeleverde te


evalueren en goed of af te keuren. Indien Opdrachtgever niet binnen deze periode het
opgeleverde afkeurt, wordt het opgeleverde geacht te zijn aanvaard.
6.3. Indien een Werk in fasen wordt opgeleverd, dient Opdrachtgever na oplevering van elke
fase de goed- of afkeuring van het deel van het Werk van die fase te geven op de wijze zoals
in het vorige lid bepaald. Opdrachtgever mag een goed- of afkeuring in een latere fase niet
baseren op aspecten die in een eerdere fase goedgekeurd zijn.
6.4. Indien Opdrachtgever het opgeleverde geheel of gedeeltelijk afkeurt, zal Opinionated
zich inspannen de reden van afkeuring zo snel mogelijk weg te nemen. Dit kan Opinionated
doen door het resultaat te reviseren of gemotiveerd aan te geven waarom de reden niet
opgaat. Opdrachtgever heeft vervolgens een periode van 30 dagen om de revisie of
motivatie goed of af te keuren.
6.5. Indien Opdrachtgever na de eerste revisie of motivatie het opgeleverde geheel of
gedeeltelijk heeft afgekeurd zal er naar oordeel van Opinionated een redelijk aantal
revisierondes volgen.
6.6. Indien een partij aangeeft verdere revisies niet (meer) zinvol te achten, worden beide
partijen gerechtigd de overeenkomst op te zeggen voor wat betreft het afgekeurde. In dat
geval zal Opdrachtgever de daadwerkelijk door Opinionated gemaakte uren vergoeden, met
als maximum het voor het afgekeurde geoffreerde bedrag. Opdrachtgever wordt daarmee
echter niet gerechtigd het afgekeurde te gebruiken op welke wijze dan ook. Opinionated
kan slechts opzeggen na bij een revisie of motivatie aan te hebben gegeven dat deze de
laatste is en Opdrachtgever ook deze geheel of gedeeltelijk afkeurt.
6.7. Na aanvaarding van het opgeleverde vervalt iedere aansprakelijkheid voor gebreken in
het opgeleverde, tenzij Opinionated het gebrek kende of had moeten kennen ten tijde van
aanvaarding. In ieder geval vervalt iedere aansprakelijkheid voor gebreken in een Werk na
verloop van een jaar na beëindiging van de Overeenkomst om welke reden dan ook.

## 7. Rechten van intellectuele eigendom

7.1. Opinionated gebruikt voor haar werkzaamheden open source software waarvan de
rechten bij derden liggen. Voor door Opinionated zelf gemaakte werken geldt dat de
rechten bij Opinionated liggen, tenzij er met Opdrachtgever schriftelijk afgesproken wordt
dat de rechten overgedragen worden. Daarbij geldt dat rechten op Werken die op maat
voor Opdrachtgever gemaakt zijn, in beginsel na aanvaarding van de overeenkomst aan
Opdrachtgever toekomen.
7.2. Indien de licentie van bepaalde open source software met zich meebrengt dat
Opdrachtgever (delen van) de software alleen als open source kan verspreiden, zal
Opinionated Opdrachtgever daarover tijdig adviseren.
7.3. Opdrachtgever is gerechtigd wijzigingen in Werken aan te brengen die zij ontvangt.
7.4. De rechten van intellectueel eigendom op Werken worden, tenzij anders afgesproken,
overgedragen van Opinionated naar Opdrachtgever. Daarbij behoudt Opinionated een
onbeperkte en eeuwigdurende licentie om het Werk en onderdelen daarvan te gebruiken in
de bedrijfsvoering en uit te leveren aan anderen. Dit doet niets af aan de plicht van
Opinionated om vertrouwelijke informatie van Opdrachtgever vertrouwelijk te behandelen.
7.5. Opdrachtgever heeft een onbeperkt gebruiksrecht op het CMS, doorverkoop van het
CMS is echter uitdrukkelijk uitgesloten. Het gebruiksrecht geldt voor onbepaalde tijd.


## 8. Installatie en onderhoud van Werken

8.1. Indien dit als Dienst overeengekomen is, zal Opinionated de Werken of nader overeen
te komen software of andere data installeren en configureren op door Opdrachtgever aan te
wijzen hardware-, software- en netwerkomgeving. De keuze, aanschaf en beheer van deze
hardware-, software- en netwerkomgeving is uitsluitend en volledig de
verantwoordelijkheid van Opdrachtgever. Opinionated zal aanwijzingen geven over de
gewenste configuratie. Indien de aangewezen omgeving niet aan de eisen van Opinionated
voldoet, zijn wij gerechtigd installatie of configuratie te weigeren.
8.2. Opdrachtgever zal op verzoek van Opinionated medewerkers en hulppersonen van
Opinionated alle benodigde toegang verlenen tot de omgeving om installatie, configuratie,
onderhoud en aanpassingen van de software mogelijk te maken. Fysieke toegang tot
hardware zal alleen plaatsvinden als dit noodzakelijk is, en alleen na voorafgaand overleg
met Opdrachtgever.
8.3. Indien voor het gebruik van Werken licenties van derden noodzakelijk zijn, zal
Opdrachtgever deze licenties afnemen en er voor zorgen dat de daarin opgenomen
bepalingen stipt nageleefd worden. Opdrachtgever vrijwaart Opinionated voor aanspraken
van derden betreffende installatie en licenties van de software, behoudens voor zover de
aanspraken het gevolg zijn van informatie of licenties geleverd door Opinionated.
8.4. Indien onderhoud overeengekomen is als Dienst zal Opinionated zich verder inspannen
om op verzoek van Opdrachtgever de Werken aan te passen om de functionaliteit te
verbeteren en om fouten te herstellen. Opinionated is echter steeds gerechtigd een
dergelijk verzoek te weigeren als dit naar haar oordeel niet haalbaar is of een goede werking
of beschikbaarheid van de software kan belemmeren. Dergelijk onderhoud wordt
gefactureerd op uurbasis tenzij anders overeengekomen.
8.5. Indien Opdrachtgever zelfstandig een wijziging aan een Werk wenst door te voeren,
geschiedt dit geheel op eigen risico en verantwoordelijkheid van Opdrachtgever, tenzij
Opdrachtgever de gewenste wijziging vooraf aan Opinionated heeft gemeld en wij deze
schriftelijk hebben goedgekeurd. Opinionated kan aan deze goedkeuring voorwaarden
verbinden. Opinionated kan in geval van wijzigingen die zonder haar goedkeuring
plaatsvinden, verder onderhoud op het gewijzigde weigeren of met een toeslag op het
uurtarief uitvoeren.

## 9. Prijzen en betaling

9.1. Alle prijzen zijn in euro's, tenzij anders overeengekomen met Opdrachtgever. De factuur
dient jaarlijks vooraf voldaan te worden.
9.2. Voor een Werk (of fase of onderdeel daarvan) wordt een vaste prijs
overeengekomen.Opdrachtgever is 30% verschuldigd bij aanvang van de werkzaamheden
en het resterende bedrag op het moment dat het Werk (of fase of onderdeel) aanvaard is.
Aanbetalingen voor een Werk (of fase of onderdeel) zijn verschuldigd zodra Opinionated
meldt dat het werk zal beginnen
9.3. Opinionated zal voor de door Opdrachtgever verschuldigde bedragen een elektronische
factuur sturen aan Opdrachtgever.
9.4. De betalingstermijn van facturen is 14 dagen na de datum van de factuur, tenzij een
langere betalingstermijn is aangegeven op de factuur. Indien Opdrachtgever niet tijdig
betaalt, is hij vanaf 14 dagen na de datum van de factuur van rechtswege in verzuim zonder


dat hiervoor ingebrekestelling is vereist. Indien een verschuldigd bedrag niet binnen de
betalingstermijn wordt voldaan is over het openstaande factuurbedrag de wettelijke rente
verschuldigd.
9.5. Indien Opdrachtgever meent dat (een gedeelte van) een factuur onjuist is, dient hij dit
binnen de betalingstermijn aan Opinionated te melden. De betalingsverplichting van het
betwiste (maar niet het overige) wordt opgeschort totdat Opinionated de melding heeft
onderzocht. Indien na onderzoek van Opinionated blijkt dat de betwisting onterecht was,
dient Opdrachtgever binnen zeven dagen het betwiste alsnog te voldoen.
9.6. Bij een niet tijdige betaling is Opdrachtgever, naast het verschuldigde bedrag en de
daarop verschenen rente, gehouden tot een volledige vergoeding van zowel
buitengerechtelijke als gerechtelijke incassokosten, daaronder begrepen de kosten voor
advocaten, deurwaarders en incassobureaus.
9.7. De vordering tot betaling is direct opeisbaar ingeval Opdrachtgever in staat van
faillissement wordt verklaard, surséance van betaling aanvraagt dan wel algeheel beslag op
vermogensbestanddelen van Opdrachtgever wordt gelegd, Opdrachtgever overlijdt en ook,
indien deze in liquidatie treedt of wordt ontbonden.
9.8. Eens per kalenderjaar is Opinionated gerechtigd de gehanteerde tarieven aan te passen
op basis van de dan gepubliceerde consumentenprijsindex (CPI), waarbij een stijging de 5%
nooit mag overschrijden. Opinionated zal Opdrachtgever ten minste 2 (twee) maanden van
tevoren op de hoogte stellen van tariefswijzigingen. Opdrachtgever heeft bij een
prijsverhoging het recht de overeenkomst te beëindigen, met inachtneming van een
opzegtermijn van 1 (één) maand.
9.9. Alle prijzen die door Opinionated worden gefactureerd zijn exclusief belastingen (btw)
en andere van overheidswege opgelegde heffingen.
9.10. Opdrachtgever is gehouden de bedragen voortkomende uit de overeenkomst te
voldoen aan Opinionated. Indien Opdrachtgever uit meerdere natuurlijke en/of
rechtspersonen bestaat, zijn ieder van die personen hoofdelijk gehouden aan de
betalingsverplichtingen gevolg te geven.
9.11. Indien er bewijs geleverd dient te worden ter zake de verrichte prestaties en de
daarvoor door Opdrachtgever verschuldigde bedragen leveren, onverminderd het recht van
Opdrachtgever tot het leveren van tegenbewijs, alle relevante documenten en gegevens uit
de systemen en administratie van Opinionated volledig bewijs op.

## 10. Wijzigingen aan de Diensten

10.1. Alle wijzigingen in de Diensten, hetzij op verzoek van Opdrachtgever, hetzij als gevolg
van het feit dat door welke omstandigheden dan ook een andere uitvoering noodzakelijk is,
worden wanneer daaraan extra kosten verbonden zijn als meerwerk beschouwd en voor
zover daaruit minder kosten bestaan als minderwerk. Deze worden overeenkomstig
gefactureerd aan Opdrachtgever.
10.2. Indien Opinionated meer werk moet verrichten dan Opinionated had moeten voorzien
ten tijde van de offerte, of onder bezwaarlijker omstandigheden moet werken dan hem bij
het aangaan van de overeenkomst bekend was of behoorde te zijn, is Opinionated
gerechtigd de daaruit voortvloeiende extra kosten aan Opdrachtgever in rekening te
brengen.
10.3. Voorwaarde voor het recht uit het vorige lid is dat Opinionated tijdig Opdrachtgever
heeft geïnformeerd over de aldaar bedoelde omstandigheden en extra kosten. Indien


Opdrachtgever zich niet in de betrokken meerkosten kan vinden heeft hij het recht het nog
niet uitgevoerde gedeelte van het meerwerk te annuleren, echter zonder recht op restitutie
of kwijtschelding van de kosten van reeds uitgevoerd meerwerk.

## 11. Geheimhouding

11.1. Partijen zullen informatie die zij voor, tijdens of na de uitvoering van de overeenkomst
aan elkaar verstrekken, vertrouwelijk behandelen wanneer deze informatie is gemarkeerd
als vertrouwelijk of wanneer de ontvangende partij weet of behoort te weten dat de
informatie als vertrouwelijk bedoeld was. Partijen leggen deze verplichting tevens op aan
hun werknemers alsmede aan door hen ingeschakelde derden ter uitvoering van de
overeenkomst.
11.2. Opinionated mag de kennis die zij heeft opgedaan bij het uitvoeren van de
overeenkomst gebruiken voor andere opdrachten, voor zover hierbij geen informatie van
Opdrachtgever in strijd met verplichtingen omtrent vertrouwelijkheid beschikbaar komt
voor derden.
11.3. De verplichtingen uit dit artikel blijven ook bestaan na beëindiging van de
overeenkomst om welke reden dan ook, en wel voor zolang als de partij die de informatie
verstrekt redelijkerwijs aanspraak kan maken op het vertrouwelijke karakter van de
informatie.

## 12. Aansprakelijkheid

12.1. Opinionated is slechts aansprakelijk tegenover Opdrachtgever in het geval van een
toerekenbare tekortkoming in de nakoming van de overeenkomst en uitsluitend voor
vervangende schadevergoeding, dat wil zeggen vergoeding van de waarde van de
achterwege gebleven prestatie.
12.2. Iedere aansprakelijkheid van Opinionated voor enige andere vorm van schade is
uitgesloten, waaronder onder meer begrepen is aanvullende schadevergoeding in welke
vorm dan ook, vergoeding van indirecte schade of gevolgschade, schade wegens misgelopen
omzet of winst, schade wegens verlies van gegevens alsook schade wegens overschrijding
van termijnen als gevolg van gewijzigde omstandigheden.
12.3. In geval van aansprakelijkheid krachtens de vorige artikelen is Opinionated slechts
gehouden tot vergoeding van het geoffreerde bedrag.
12.4. De aansprakelijkheid van Opinionated wegens toerekenbare tekortkoming in de
nakoming van de overeenkomst ontstaat slechts indien Opdrachtgever Opinionated direct
en deugdelijk schriftelijk in gebreke stelt, waarbij een redelijke termijn gesteld wordt om de
tekortkoming weg te nemen, en Opinionated ook na die termijn toerekenbaar in de
nakoming van zijn verplichtingen tekort blijft schieten. De ingebrekestelling dient een zo
gedetailleerd mogelijke omschrijving van de tekortkoming te bevatten, zodat Opinionated in
staat is adequaat te reageren. Door het verloop van vierentwintig maanden na het ontstaan
van de vordering tot schadevergoeding vervalt de vordering van Opdrachtgever jegens
Opinionated.
12.5. In geval van overmacht, waaronder in ieder geval wordt verstaan storingen of uitvallen
van het internet, de telecommunicatie-infrastructuur, stroomstoringen, binnenlandse
onlusten, mobilisatie, oorlog, stremming in het vervoer, staking, uitsluiting,
bedrijfsstoornissen, stagnatie in toelevering, brand, overstroming, in- en
uitvoerbelemmeringen en in het geval dat Opinionated door zijn eigen leveranciers,


ongeacht de reden daartoe, niet tot levering in staat wordt gesteld waardoor nakoming van
de overeenkomst redelijkerwijs niet van Opinionated kan worden gevergd, zal de uitvoering
van de overeenkomst worden opgeschort, dan wel de overeenkomst worden beëindigd
wanneer de overmachtsituatie langer dan negentig dagen heeft geduurd, alles zonder enige
verplichting tot schadevergoeding.

## 13. Duur en opzegging

13.1. Deze overeenkomst wordt aangegaan voor de termijn nodig voor levering van de
Diensten. De overeenkomst kan tussentijds slechts worden opgezegd zoals in deze
algemene voorwaarden bepaald, of met goedvinden van beide partijen.
13.2. Opdrachtgever kan een Dienst strekkende tot het ontwikkelen of aanpassen van
Werken tussentijds niet opzeggen, tenzij voldaan is aan hetgeen bepaald is in het artikel
over oplevering en aanvaarding.
13.3. Indien bepaalde Diensten naar hun strekking voor onbepaalde tijd geleverd worden
(zoals onderhoud) wordt de overeenkomst voor deze Diensten geacht te zijn aangegaan
voor perioden van steeds één jaar. Beide partijen kunnen de overeenkomst steeds tegen het
einde van deze periode schriftelijk opzeggen met een opzegtermijn van twee maanden.
13.4. Bij opzegging, beëindiging of ontbinding om welke reden dan ook is Opinionated
gerechtigd om per direct na de datum waarop de overeenkomst afloopt alle opgeslagen
gegevens te wissen of ontoegankelijk te maken en alle accounts van Opdrachtgever op te
heffen. Opinionated is niet verplicht in dat geval Opdrachtgever een kopie van deze
gegevens te verschaffen.

## 14. Wijzigingen in overeenkomst

14.1. Na aanvaarding mag de overeenkomst slechts met wederzijdse toestemming worden
gewijzigd.
14.2. Indien de overeenkomst een duurovereenkomst is, is Opinionated echter eens per
kalenderjaar gerechtigd deze algemene voorwaarden eenzijdig aan te passen of uit te
breiden. Zij dient hiertoe minstens twee maanden voordat de aanpassingen of uitbreidingen
effect zullen krijgen, mededeling te doen aan Opdrachtgever. Wijzigingen in de algemene
voorwaarden kunnen een specifieke afspraak echter nimmer opzij zetten.
14.3. Indien Opdrachtgever binnen deze periode bezwaar maakt, zal Opinionated
overwegen of zij de bezwaarlijke aanpassingen of uitbreidingen in wenst te trekken of niet.
Opinionated zal van deze beslissing mededeling doen aan Opdrachtgever. Indien
Opinionated bezwaarlijke aanpassingen of uitbreidingen niet wenst in te trekken, heeft
Opdrachtgever het recht de overeenkomst op te zeggen per de datum dat deze effect zullen
krijgen.
14.4. Opinionated mag op elk moment wijzigingen in deze algemene voorwaarden
doorvoeren als deze noodzakelijk zijn vanwege gewijzigde wettelijke regelingen. Tegen
dergelijke wijzigingen kan Opdrachtgever geen bezwaar maken.
14.5. Alle wijzigingen in de uitvoering van een Dienst, hetzij op verzoek van Opdrachtgever,
hetzij als gevolg van het feit dat door welke omstandigheden dan ook een andere uitvoering
noodzakelijk is, worden als meerwerk beschouwd wanneer daaraan extra kosten verbonden
zijn en als minderwerk wanneer daardoor minder kosten bestaan.
14.6. Opdrachtgever begrijpt dat door wijziging van de overeenkomst en/of het ontstaan


van meerwerk het overeengekomen of verwachte tijdstip van voltooiing van alle in de
Overeenkomst gemaakte afspraken kunnen worden beïnvloed.

## 15. Slotbepalingen

15.1. Op deze overeenkomst is Nederlands recht van toepassing. Voor zover door de regels
van dwingend recht niet anders wordt voorgeschreven, zullen alle geschillen die mochten
ontstaan naar aanleiding van deze overeenkomst worden voorgelegd aan de bevoegde
Nederlandse rechter voor het arrondissement waarin Opinionated gevestigd is.
15.2. Indien enige bepaling uit deze overeenkomst nietig blijkt te zijn, tast dit niet de
geldigheid van de gehele overeenkomst aan. Partijen zullen in dat geval ter vervanging (een)
nieuwe bepaling(en) vaststellen, waarmee zoveel als rechtens mogelijk is aan de bedoeling
van de oorspronkelijke overeenkomst en deze algemene voorwaarden gestalte wordt
gegeven.
15.3. Onder “schriftelijk” valt in deze voorwaarden ook e-mail en communicatie per fax, mits
de identiteit van de afzender en de integriteit van de inhoud voldoende vaststaat. Partijen
zullen zich inspannen de ontvangst en inhoud van communicatie per e-mail te bevestigen.
15.4. De door Opinionated ontvangen of opgeslagen versie van enige communicatie geldt
als authentiek, behoudens tegenbewijs te leveren door Opdrachtgever.
15.5. Iedere partij is slechts gerechtigd haar rechten en verplichtingen uit de overeenkomst
over te dragen aan een derde met voorafgaande schriftelijke toestemming van de andere
partij. In afwijking hiervan is Opinionated steeds gerechtigd haar rechten en verplichtingen
uit de overeenkomst over te dragen aan een moeder-, dochter- of zustermaatschappij.
